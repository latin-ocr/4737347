Initio anni 1884 amplissimus philosophorum ordo
qui est in hac alma universitate Albertina ad hanc
rem quasi certatim dissertationibus pertractandam
praemio proposito eos qui antiquitatis studiis exco-
lendis operam navant incitavit:

„Grammatici latini, in primis Vergilii et Terentii
interpretes, quae de syntaxi linguae latinae tradiderunt,
colligantur collecta recteque disposita ita iudicentur⁷
ut quibusnam potissimum ex fontibus illi hortulos
suos irrigarint, liquido appareat.“

Et perquam feliciter hoc certamen mihi cessit:
digna enim visa est commentatio mea doctissimis iu-
dicibus, quam praemio ornarent. ——

Atque illud quidem statim elucet universam rem
in duas distribuendam esse partes⁷ quarum una in
colligendis recteque disponendis omnibus locis ad syn-
taxin latinam pertinentibus constat, altera versatur
in disquisitione critica, qua num hi loci omnes aliqua
coniunctione sint copulati pendeantque invicem erit
statuendum„ Et cum pars prior modo angustioribus
modo latioribus finibus secundum unius cuiusque in-
genium indolemque possit circumscribi, ego quidem,
quia fines istos quam latissime extendendos censui —

1

