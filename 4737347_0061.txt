-60-

valde quam-quam dolemus, tamen et Diomedem et
Charisium non aliis fontibus quam supra usum esse
conicimus, de quibus infra accuratius disseremus.
Quibus exemplis affatim demonstrasse nobis vide-
mur Donatum plerumque isdem ex fontibus atque
Charisium et Diomedem hausisse, ex Cominiano Ro-
mano Scauro Palaemone. Sed quomodo hi hauserint
ex fontibus suis utrum eos ipsos perlegerint necne et
quibus antiquioribus grammaticis doctrinam suam¹ illi
fontes debeant, infra de Charisii et Diomedis fon-tibus
disserentes demonstraturos nos speramus. Donati
autem auctores non ita ut Charisii vel Diomedis dis-
cernere nobis licet, quod, cum omnia uno velut tenore
exhibeantur, alterius doctrinam ab alterius differre
plerumque difficilius videtur, quam ut facere co·

nemur.

Praeter communes hos cum Charisio et Diomede
auctores grammaticos Donatum non nulla a Probo
mutuatum esse opinamur, id quod hisce exemplis de-
monstrare possumus:

Donatus p. 365 sq. K. et Probus p. 147 sq. K.
de praepositionum constructione eodem fere modo
disserunt. Quadere Donatus aut ex ipsis Valerii Probi
libris aut ex fonte quodam alio, qui Berytii grammatici
auctoritate usus est, haec hausisse videtur. Conici-
mus autem Donatum ipsos Valerii libros inspexisse,
quia ipsum Probum inter alios perstringere videtur,
cum dicat p. 387 K.: sunt [item] adverbia, quae in-

prudentes putant nomina: in loco, ut Romae e. q. s.;

