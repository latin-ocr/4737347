...63-

magistrorum stipati sunt choro, qui et recensuerunt et
annotaverunt. At inter Terentii interpretum, qui ante
Donatum floruerunt, numerum referuntur: Valerius
Probus Berytius, Aemilius Asper, Helenius Acro,
⁴Arruntius Celsus, quorum licet numero Nigidium et
Flavium Caprum vulgo adiungant insuper, quos Terentii
fabulas commentatos esse Schopenius suo iure negare
nobis videtur. Nam et ipse Suringarius P. Nigidii
Figuli, quo Ciceronem in extinguenda Catilinae con-
iuratione socio et adiutore magnam inter Romanos
consecutum esse nominis famam Plutarchus memoriae
prodidit, nomen inter antiquos Terentii interpretes,
Fabricii in bibl. lat. I. p. 49 et Harlesii in introd. ad
Not. lit. rom. Π. p. 178. auctoritate non commotus,
referre dubitavit, cum nulla usquam a veteribus huius
rei mentio fiat. Quod autem Donatus in commentariis ’
suis Terentianis aliquotiens Nigidii nomeu in partes
vocat (ad Phorm. Ι. 4,4; I. 4‚13; H. 1‚3), nos locos
omnes ad. Nigidii commentarium grammaticum, opus
multorum librorum, Suringarii permoti auctoritate
spectare putamus( .

Certissime quidem constat Valerium Probum
Berytium aliquando commentarios in Terentii fabulas
conscripsisse, quamquam nulla est veterum mentio,
quae nominatim istos commentarios commemorat.*) At
Donatus, quem aetate antecessit Probus, in suis ad

Terentium commentariis totiens Probi sententiam mc-

 

ἐ) Suringm·: Ι. p. 99 sqq.

