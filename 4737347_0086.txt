-85--

tarios transtulisse putavit. Quibus autem ab aucto-
ribus hos Plinianos locos mutuatus sit Servius parum
constat, nisi forte ab iisdem atque Charisius Diome-
des alii.

Cum de duobus anonymorum locis non habeamus,
quod verba faciamus, statim ad Servii scholion illud
(ad Aen. Vm. 423), in quo Verrius Flaccus nomina-
tur, transeamus. Quem Flacci locum hausisse Ser-
vium Kirchnerus (p. 476) probat ex grammatici
cuiusdam (Capri fortasse) libris, quem hio Vergilii
versus commovit, ut de adverbiorum usu apud veteres
scriberet. „Nam cum Vergilius a primo imperatorum
saeculo usque ad ultimam vergentis imperii romani
aetatem longo docentium et discentium usu tritus
fere solus in scholis regnaret, grammaticus latinus
Graecorum in modum, qui ab Homero proficisci sole-
bant, non poterat non a Vergilio, in quo omnis scho—
larum institutio versabatur, materiam quaestionum

grammaticarum quas instituit petere.‘⁴

